---
title: "ZABAWY ZE ŚWIATŁEM"
date: 2018-11-28T15:15:34+10:00
featured: true
draft: false
weight: 4
---
**Warsztaty dla dzieci 6+**

Masz w domu małego naukowca? Zapisz swoje dziecko na warsztaty „Zabawy ze światłem“ przygotowane przez naukowców z Instytutu Łukasiewicza! Wspólnie będziemy manipulować światłem – zakrzywiać jego promień, rozszczepiać je i debatować czy ma ono naturę falową czy cząsteczkową. Podczas warsztatów zrobimy własną tęczę – spróbujemy rozszczepić światło słoneczne i pokazać jak piękne kolory składają się na światło białe. Własnoręcznie zbudujemy również mikro mikroskop! Stworzymy soczewkę ze szklanki z wodą (oczywiście „do połowy pełnej”). Dotkniemy także zjawiska dyfrakcji (czyli ugięcia światła) i będziemy je obserwować używając do tego własnych brwi i profesjonalnej ławy z laserem.

Zajęcia przeznaczone dla dzieci w wieku przedszkolnym i wczesnoszkolnym.


Warsztaty prowadzi **[Sieć Badawcza Łukasiewicz - IMiF](https://imif.lukasiewicz.gov.pl/)**


**SOB godz. 11:00, 12:00, 13:00, 14:00 i 15:00**

Czas trwania: 20 min

**Darmowe wejściówki do odebrania w punkcie info dniu wydarzenia.**

