---
title: "Epic Led Wings Dance Show - Duet Luna"
date: 2018-11-28T15:15:34+10:00
featured: true
draft: false
weight: 10
---
Intrygujący pokaz taneczny, w którym skrzydła nawiązujące do egipskiej bogini Isis ożywają w kolorowej iluminacji. Publiczność będzie świadkiem dwóch równoległych choreografii: jednej, zaprezentowanej przez tancerki, i drugiej, stworzonej przez światła pulsujące na noszonych przez artystki przezroczystych, ledowych skrzydłach. Pokaz nabiera dodatkowego wymiaru w obiektywie aparatu, który pozwala uchwycić malowane światłem i ruchem obrazy.
Epic Led Wings Dance Show to połączenie wspólnej pasji autorek do tańca i nowoczesnych technologii. Przygotowanie rekwizytów do tego spektaklu stanowiło dla nich prawdziwe wyzwanie, wymagające interdyscyplinarnych umiejętności zarówno w zakresie szycia, jak i programowania.