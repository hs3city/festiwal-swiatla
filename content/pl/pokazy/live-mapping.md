---
title: "Live Mapping & DJ set - Nicola Pavone (Czechy)"
date: 2018-11-28T15:15:34+10:00
featured: true
draft: false
weight: 4
---

Nicola Pavone, DJ, videomapper i artysta wizualno-dźwiękowy, zabierze nas w magiczną podróż do krainy kolorów. Artysta zaprezentuje set DJ-ski z mappingiem tworzonym na żywo. Jego performance zatytułowany Taniec Kolorów to zaproszenie do świata, gdzie niewidzialne nabiera widzialnej formy.

Eksplozja światła daje początek wszechświatowi, w którym żyjemy ("Niechaj stanie się światłość", Rdz 1:3), a z tego kosmicznego tańca rodzą się także niewidzialne byty, które pulsują tą samą Energią, która je stworzyła. Energia i ciekawość to dwie siły, które napędzają świat i prowadzą do różnorodnych połączeń, zarówno między ludźmi, jak i danymi. To połączenie definiuje nasze współczesne życie. Jest sposobem działania naszego mózgu – dzięki niemu podziwiając nocne niebo, możemy rozpoznawać gwiazdozbiory, które przypominają nam, że jak gwiazdy, również my pochodzimy z głębokiej, iskrzącej ciemności kosmosu.
