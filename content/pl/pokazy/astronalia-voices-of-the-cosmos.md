---
title: "Astronalia:  Voices of the Cosmos"
date: 2018-11-28T15:15:34+10:00
featured: true
draft: false
weight: 10
---
Voices of the Cosmos to grupa stworzona przez dwóch artystów dźwięku i astronoma. Projekt w nowatorski sposób łączy osiągnięcia astronomii z muzyką elektroakustyczną.
Bazą do powstania ich utworów są przetworzone rytmy i tony „dźwięków kosmicznych”. Twórcy wykorzystują oryginalne sygnały pozaziemskie i
dźwięki odbierane przez radioteleskopy oraz inne urządzenia radiowe. Korzystają także z sonifikacji i archiwalnych nagrań z misji kosmicznych. Ścieżki instrumentalne ich utworów są tworzone za pomocą instrumentów elektronicznych, zarówno cyfrowych, jak i analogowych, a także rozmaitych obiektów akustycznych. 

W skład zespołu wchodzą: Rafał Iwański, muzyk znany z takich grup jak ||ALA|MEDA|| czy HATI, Wojciech Zięba, producent instrumentów akustycznych występujący solo jako ELECTRIC URANUS oraz astronom Sebastian Soberski.
