---
title: 'Open Call'
---

[![Zdjęcie Open Call](/images/open-call/open-call-pl.png)](/images/open-call/open-call-pl.png)

# Ogłaszamy Open Call!

Organizatorzy **gdańskiego Festiwalu Światła** mają przyjemność zaprosić artystki i artystów zarówno z Polski jak i spoza jej granic poruszających się wokół tematu światła do zgłaszania prac, które w dowolny sposób realizują motyw przewodni tegorocznej edycji festiwalu "**Światło w naszym życiu**".

Open call ma za zadanie wyłonić prace, które zostaną zaprezentowane podczas trzeciej edycji festiwalu w dniach **10-11 maja 2024**.

Poszukujemy artystów z takich dziedzin sztuki jak: visual mapping,  grafika, malarstwo, rzeźba, intermedia, fotografia, architektura, wzornictwo, jak również  instalacji artystycznych, świetlnych oraz dźwiękowych, a także twórców - projektów muzycznych, teatralnych oraz performatywnych.

Zgłaszane prace mogą:

- skupić się na pięknie światła i koloru w przyrodzie

- wykorzystać nowe technologie oparte na świetle

- zgłębić rolę światła w sztuce i kulturze

- odnieść się do tematu zanieczyszczenia światłem

- pokazać jak światło (lub jego brak) wpływa na zdrowie i dobrostan

- opowiedzieć o roli światła w designie i architekturze

- skoncentrować się na światłach wszechświata oglądanych przez teleskop

Festiwal Światła to transdyscyplinarne wydarzenie łączące sztukę, naukę i technologię organizowane z okazji Międzynarodowego Dnia Światła UNESCO. Twórcami festiwalu są niezależni animatorzy kultury, artyści, makerzy i naukowcy zgromadzeni wokół trzech trójmiejskich organizacji: [Hackerspace Trójmiasto](https://hs3.pl/), [Hevelianum](https://hevelianum.pl/) i [L’arT Agency](https://lartagency.com/pl). Przy współpracy z partnerami, wśród których znajdują się: Polska Agencja Kosmiczna, UNESCO, Fundacja CODE:ME oraz Politechnika Gdańska, zorganizowaliśmy liczne prelekcje, warsztaty, wystawy i pokazy, w różny sposób nawiązujące do światła. 

W ramach poprzednich edycji festiwalu udało nam się zaprezentować łącznie aż 55 atrakcji z pogranicza sztuki, nauki i technologii przygotowanych przez 90 artystów, makerów i naukowców z polski i zagranicy. Zorganizowaliśmy także 41 sesji warsztatów, w których uczestniczyło ponad 800 osób. W sumie nasze wydarzenia przyciągnęły kilka tysięcy uczestników (około 2500 pierwsza i 3500 druga edycja). Więcej informacji o poprzednich edycjach można znaleźć na naszej [stronie internetowej](https://festiwalswiatla.hs3.pl/) oraz na [Facebooku](https://www.facebook.com/Festiwalswiatla).

[Regulamin Open Call](/docs/open-call/regulamin-open-call.pdf)

## Prosimy o wypełnienie [formularza zgłoszeniowego](https://forms.gle/Ti9hdR1JVpEwPgTq7)

Na zgłoszenia czekamy do **15 lutego 2024 roku**.

**Jesteśmy otwarci na wszelkie eksperymenty z pogranicza sztuki, nauki i technologii oraz inne działania związane z tematem przewodnim festiwalu!**