[![Zdjęcie Open Call](/open-call/open-call.png)](/open-call/open-call.png)

## Ogłaszamy Open Call!

 Organizatorzy ​​Gdańskiego Festiwalu Światła mają przyjemność zaprosić artystki i artystów poruszających się wokół tematu światła do współtworzenia wydarzenia. Zachęcamy twórców i twórczynie z Polski i Europy do zgłaszania prac w dowolny sposób realizujących temat tegorocznego festiwalu, który brzmi: „Światło w naszym życiu”. Wybrane prace zostaną zaprezentowane podczas trzeciej edycji festiwalu w dniach 10-11 maja 2024.

 Na co dzień nie zdajemy sobie sprawy z tego jak wielką rolę odgrywa w naszym życiu światło. Jego pierwotne źródło – Słońce – sprawia, że życie na ziemi jest możliwe, a dzięki wynalazkom człowieka – lampie naftowej, żarówce czy laserowi – cywilizacja bezustannie się rozwija. Przez wieki światło fascynowało zarówno uczonych jak i artystów, którzy wielokrotnie poddawali je próbom analizy i uchwycenia.  Podczas Festiwalu Światła chcemy odnieść się do ich pracy. Chcemy pokazać różne oblicza światła obecne w niemal wszystkich dziedzinach życia – od roli światła w naturze, poprzez jego wpływ na sztukę, po możliwości jakie otwiera w nauce i technologii.

 **Poszukujemy:** obrazów, wydruków, fotografii, małych instalacji artystycznych, instalacji świetlnych, instalacji dźwiękowych, projektów visual mapping (do 10 min), projektów muzycznych,, spektakli teatralnych, działań performatywnych.. Jesteśmy otwarci na wszelkie eksperymenty z pogranicza sztuki, nauki i technologii oraz inne działania związane z tematem przewodnim festiwalu.

**W swojej pracy możesz:**
 
 🔆 🌳 skupić się na pięknie światła i koloru w przyrodzie
 
 🔆 📶 wykorzystać nowe technologie oparte na świetle
 
 🔆 🎭 zgłębić rolę światła w sztuce i kulturze
 
 🔆 🌃 odnieść się do tematu zanieczyszczenia światłem
 
 🔆 🏥 pokazać jak światło (lub jego brak) wpływa na zdrowie i dobrostan
 
 🔆 🌇 opowiedzieć o roli światła w designie i architekturze
 
 🔆 🛰 skoncentrować się na światłach wszechświata oglądanych przez teleskop

**O festiwalu:**

 Festiwal Światła to transdyscyplinarne wydarzenie łączące sztukę, naukę i technologię organizowane z okazji Międzynarodowego Dnia Światła UNESCO. Twórcami festiwalu są niezależni animatorzy kultury, artyści, makerzy i naukowcy zgromadzeni wokół trzech trójmiejskich organizacji: [Hackerspace Trójmiasto](https://hs3.pl/), [Hevelianum](https://hevelianum.pl/) i [L’art Agency](https://lartagency.com/pl). Przy współpracy z partnerami, wśród których znajdują się: Polska Agencja Kosmiczna, UNESCO, Fundacja CODE:ME oraz Politechnika Gdańska, zorganizowaliśmy liczne prelekcje, warsztaty, wystawy i pokazy, w różny sposób nawiązujące do światła. W ramach poprzednich edycji festiwalu udało nam się zaprezentować łącznie aż 55 atrakcji z pogranicza sztuki, nauki i technologii przygotowanych przez 90 artystów, makerów i naukowców z polski i zagranicy. Zorganizowaliśmy także 41 warsztatów, w których uczestniczyło ponad 800 osób. W sumie nasze wydarzenia przyciągnęły kilka tysięcy uczestników (około 2500 pierwsza i 3500 druga edycja).  Więcej informacji o poprzednich edycjach można znaleźć na naszej stronie internetowej oraz na Facebooku.

[Regulamin Open Call](/open-call/REGULAMIN-OPEN-CALL.pdf)

## Prosimy o wypełnienie [formularza zgłoszeniowego](https://forms.gle/Ti9hdR1JVpEwPgTq7)

Wystawa odbędzie się 10-11.05.2024 w Hevelianum w Gdańsku.

Na zgłoszenia czekamy do 15 lutego 2024 roku.

Kuratorka : Aleksandra Goździelewska L'arT Agency