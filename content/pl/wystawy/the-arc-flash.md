---
title: "The arc flash - Shipyard Lights - Michał Mackiewicz"
date: 2018-11-18T12:33:46+10:00
draft: false
featured: true
weight: 3
---
Stocznia. Ogromne płaszczyzny stali skąpane we mgle dymów i pyłów oświetlane raz po raz eksplozjami elektrycznego łuku fontanny iskier, lawa topiącej się stali, tajemnicze korytarze i zakamarki przecinane promieniami światła wydobywającymi się ze szczelin. Praca Michała Mackiewicza stanowi próbę odtworzenia przestrzenno-świetlnej impresji, niepowtarzalnych stoczniowych pejzaży i fuzją doświadczeń stoczniowego spawacza i artysty. 

Będzie to pierwsze odsłonięcie projektu Lucid Lines Shipyard Lights.  Autor uchyla rąbka tajemnicy i pokazuje wstępną fazę prac – przestrzenny szkic serii artystycznych instalacji, opowiadającej o surowym, industrialnym pięknie Gdańskiej stoczni. Shipyard Lights to wielowymiarowa rzeźba, obraz, a także instalacja świetlna, będąca wynikiem doświadczeń pracy muzyka, oświetleniowca teatralnego, scenografa, malarza i stoczniowca.