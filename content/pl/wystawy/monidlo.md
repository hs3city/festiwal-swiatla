---
title: "MONIDŁO"
date: 2018-11-18T12:33:46+10:00
draft: false
featured: true
weight: 3
---
[Monidło](https://zuzannasmigielska.pl/monidlo/) to monochromatyczny witraż, przez który wyświetlana jest projekcja wideo na pół transparentnym ekranie. W zależności od położenia witraża i usytuowania względem niego projektora instalacja nabiera nowego wyglądu, a obraz może pojawiać się na dwustronnym ekranie, przeciwległej ścianie, czy też na podłodze.

Bohaterkami wideo są kobiety z Małej Wsi – słuchaczki Uniwersytetu Trzeciego Wieku z rodzinnej miejscowości artystki – których twarze próbują wpasować się w niegdysiejszy portret młodej pary wyznaczony przez strukturę witrażu. Poprzez połączenie tradycyjnej techniki witrażu z nowymi technologiami, artystka szuka odpowiedzi na kilka pytań. Czym było monidło? Dlaczego tak bardzo zależy nam na tym, żeby się dopasować? I dlaczego słuchaczkami Uniwersytetu Trzeciego Wieku w małej miejscowości są tylko kobiety?


**O artyście:**
[Zuzanna Śmigielska](/artysci/zuzanna-smigielska) (L'art Agency)

**Godziny otwarcia:**

SOB 16:00 – 22:00

NIEDZ 12:00 – 17:00

