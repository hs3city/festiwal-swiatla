---
title: "Parasolki"
date: 2018-11-28T15:15:34+10:00
featured: true
draft: false
weight: 10
---

Parasolki to jeden z tych projektów, które zaczynają się niewinnie, a z czasem przeradzają się w coś naprawdę spektakularnego. Pierwsze ledowe parasolki powstały przed ubiegłorocznym festiwalem i można było je oglądać w ramach wystawy HS3 przedstawia. Pomysł tak bardzo spodobał się zwiedzającym, że członkowie Hackerspace Trójmiasto postanowili go rozwinąć. Tak powstał plan stworzenia instalacji składającej się z wielu zsynchronizowanych świecących parasolek z programowalną animacją.

W realizację tego ambitnego projektu zaangażowało się wiele osób. Aby sprostać skali przedsięwzięcia członkowie Hackerspace zorganizowali serię warsztatów, podczas których każdy mógł zbudować swoją własną parasolkę pod okiem instruktora. Efekty warsztatów zobaczycie na dziedzińcu Hevelianum. Parasolki będą świecić nad głowami zgromadzonych na majdanie widzów, gdzie będzie można je podziwiać podczas festiwalowych pokazów i koncertów.

