---
title: "HS3 PRZEDSTAWIA: ŚWIATŁO I TECHNOLOGIA"
date: 2018-11-18T12:33:46+10:00
draft: false
featured: true
weight: 1
---
W **[Hackerspace Trójmiasto](https://hs3.pl)** uwielbiamy eksperymenty, dlatego na swojej wystawie zaprezentujemy gadżety stworzone przez członków i przyjaciół HS3 w ramach zabaw ze światłem. Będą różne oblicza światła w technologii – od mikrokontrolerów, przez elektronikę, po druku 3D. Zobaczycie między innymi LEDowe parasolki świecące wieloma kolorami, które w nietuzinkowy sposób rozświetlą spacery w pochmurne dni, zwariowane kalejdoskopy, oscyloskopy i reagujące na dźwięk koszulki. Pokażemy Wam nie tylko jak są zbudowane nasze gadżety, ale również podpowiemy jak w domowych warunkach zrobić własne! Zaprezentujemy także neony ledowe stworzone przez uczestników warsztatów **[Zrób sobie LEDon](/warsztaty/zrob_sobie_ledon)**, które przeprowadziliśmy w ramach Festiwalu Światła.

**O artyście:**
[Hackerspace Trójmiasto](https://hs3.pl)

**Godziny otwarcia:**

SOB 16:00 – 22:00

NIEDZ 12:00 – 17:00
