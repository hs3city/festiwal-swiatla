---
title: "ILUMINACJE"
date: 2018-11-18T12:33:46+10:00
draft: false
featured: true
weight: 3
---
Cykl malarski składający się z dyptyków i tryptyków stworzonych na bazie szkiców fotograficznych przezroczystych i szklanych przedmiotów. Artystka tworzy z nich kompozycje, które następnie oświetla korzystając ze źródeł światła o zróżnicowanym natężeniu, kolorze i mocy. Celem „Iluminacji“ jest pokazanie jak światło wpływa na nasze postrzeganie.

Światło to bowiem jedyny element zmienny w kompozycjach artystki. Nie zmieniając ułożenia aparatu fotograficznego i przedmiotów tworzących kompozycję, wydobywa z nich nowe znaczenia. Zmieniając ustawienie światła, dodając i zabierając źródła oświetlenia, przykrywając je i zmieniając kolor światła, artystka sprawia, że ta sama kompozycja nabiera innej wartości. Światło przenika szklane i przezroczyste przedmioty, odbija się od nich, rozszczepia, tworzy refleksy, odblaski i zniekształcenia. Przez oświetlenie może się zmienić się cała kolorystyka, refleks, który dominował na jednym zdjęciu, na drugim staje się ledwo widoczny.


**O artyście:**
[Magdalena Czupowska](/artysci/magdalena-czupowska) (L'art Agency)

**Godziny otwarcia:**

SOB 16:00 – 22:00

NIEDZ 12:00 – 17:00
