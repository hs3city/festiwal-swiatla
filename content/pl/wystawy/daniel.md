---
title: "„Daniel” - Jacek Ożóg"
date: 2018-11-28T15:15:34+10:00
featured: true
draft: false
weight: 10
---

Bohaterem zdjęcia jest aktor, solista, reżyser, a przede wszystkim miłośnik Gdańska, Daniel Saulski. Gdańszczanie znają go jako pirata Daniela z Motławy. Aktor współpracuje z grupami rekonstrukcyjnymi, promując morskie dziedzictwo Gdańska. To postać nietuzinkowa. Mimo upływu lat, z energią 20-latka uczestniczy w życiu miasta i swoim humorem rozbawia i prowokuje do refleksji kolejne pokolenia gdańszczan.

Choć, jak sam mawia, bycie piratem jest jego pasją, Saulski ma także bogaty dorobek aktorski. Przez 15 lat był związany z Teatrem Muzycznym w Gdyni, gdzie był solistą. Występował również w teatrze w Lublinie i współpracował z wieloma innymi instytucjami, zarówno jako aktor, jak i reżyser.