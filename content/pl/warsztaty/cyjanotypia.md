---
title: "Warsztaty cyjanotypii"
date: 2018-11-28T15:15:34+10:00
featured: true
draft: false
---

Zapisy: https://app.evenea.pl/event/cyjanotypia-festiwal-swiatla/

Cyjanotypia została wynaleziona przez Johna Herschela w 1842 roku i jest pierwszą techniką fotograficzną wykorzystującą ideę negatywu i pozytywu. Najbardziej znanym dziełem sztuki wykorzystującym tę metodę jest botaniczny zielnik wykonany w 1843 roku przez Annę Atkins uznawaną za pierwszą kobietę-fotografa. Jej dzieło stało się inspiracją do stworzenia naszych warsztatów. W trakcie zajęć wykonasz własną interpretację zielnika z użyciem znalezionych na terenie Góry Gradowej roślin.

Podczas warsztatów dowiesz się co nieco o początkach fotografii i zapoznasz się z fantastycznym procesem fotograficznym, jakim jest cyjanotypia. Nauczysz się nakładać emulsję światłoczułą na papier, a potem ułożysz na niej zebrane liście i kwiaty, tworząc własną kompozycję. Ekspozycję wykonasz na słońcu, następnie wywołasz swoje fotografie w wodzie. Gotowy fotogram stworzy unikatową ozdobę, którą zabierzesz do domu.*

*Uczestnicy warsztatów będą także mogli zaprezentować swoje prace podczas Festiwalu Światła w specjalnie przygotowanej przestrzeni „Gościnność".

Warsztaty poprowadzi Agnieszka Piasecka.

Zapisy: https://app.evenea.pl/event/cyjanotypia-festiwal-swiatla/