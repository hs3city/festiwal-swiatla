---
title: "ZAPLEĆ SOBIE LAMPĘ - MAKRAMOWE ABAŻURY"
date: 2018-11-28T15:15:34+10:00
featured: true
image: 'images/program/zaplec-sobie-lampe.jpg'
draft: false
weight: 1
---

Ze sznurka można wypleść niemal wszystko, ale żadne misterne makramowe dzieło nie przebije efektu, jaki daje połączenie splotów makramy i światła – o czym przekonasz się podczas warsztatów z Something Boho! Pod okiem instruktorki  z bawełnianego sznurka zapleciesz abażur lampy, który zabierzesz ze sobą do domu.

Technika makramy polega na ręcznym wyplataniu dekoracji i przedmiotów użytkowych – bez użycia igieł, drutów czy szydełka. Tylko Ty i sznurek. Na warsztatach zaczniesz swoją przygodę z makramą. Nauczysz się podstaw tradycyjnej techniki rękodzielniczej i przekonasz się jak bardzo wciąga i relaksuje. 

W cenie warsztatów otrzymasz wszystkie potrzebne materiały: najlepszej jakości sznurek bawełniany, stelaż lampy, zawiesie do lampy wiszącej lub podstawę do stojącej, niezbędne przybory i akcesoria.


**[Something Boho](https://www.instagram.com/something.boho.pracownia/)** to pracownia makramy prowadzona przez Emilię Mikulską – wielką fankę DIY, która uwielbia utrudniać sobie życie wykonując własnoręcznie to, co w sieciówkach można kupić za kilka złotych. Jako Something Boho organizuje warsztaty kreatywne, sprzedaje i wypożycza makramy i inne dekoracje z drewna i sznurka. Współtworzy także grupę rękodzielniczą Dziewczyny od makram skupiającą pasjonatów, a właściwie pasjonatki tego rzemiosła.


**SOB: 12:00-15:30**

Czas trwania: 3,5h

Miejsce: Hevelianum / sala Skłodowskiej-Curie

Koszt udziału w warsztatach: 120 zł

**Obowiązują [zapisy przez platformę Evenea](https://app.evenea.pl/event/zaplec-sobie-lampe/)**

