---
title: "Oświeć się! - strefa edukacyjna Hevelianum"
date: 2018-11-28T15:15:34+10:00
featured: true
draft: false
---

Masz potrzebę odkrywania? A może Twoje dziecko marzy o tym, by zostać wynalazcą? Przyjdź do strefy edukacyjnej Hevelianum i „Oświeć się!”. W naszym laboratorium dowiesz się więcej o świetle od strony naukowej i samodzielnie przetestujesz, jak działa i jaką rolę odgrywa w życiu człowieka. Tutaj zgłębisz technologie oparte na świetle oraz poznasz ciekawostki, nowinki i wielkie odkrycia z nim związane. Sprawdzisz, jak sterować ruchem robotów i co wspólnego ma przepływ krwi w żyłach i tętnicach z oddalającymi się od Ziemi galaktykami, a także przekonasz się na własne oczy, jakie niezwykłe zjawisko można zaobserwować w komorze mgłowej.

Oprócz tego będziesz mieć możliwość, by po prostu pobawić się światłem. Jeżeli chcesz zobaczyć zorzę polarną w pomieszczeniu i świecące jedzenie, sprawdzić, czy da się przekręcić światło lub co widzi pszczoła i co powstaje z połączenia dźwięku i światła – to tylko w Hevelianum!