---
title: 'NucleoX'
date: 2018-12-20T13:44:30+10:00
draft: false
jobtitle: 'Artysta'
type: team
promoted: true
---

## Bio

Pierpaolo Ceccarini, podobnie jak jego ojciec i dziadek, zawodowo zajmuje się fotografią. Jego pasją jest jednak video, a więc ruchome fotografie. Ceccarini ukończył studia w dziedzinie Nowych Technologii w Sztuce na Akademii Sztuk Pięknych w Urbino i na Akademii Sztuk Pięknych Brera. Nieustannie poszukuje nowych form wyrazu, łącząc wideo z różnymi językami artystycznymi i technologiami, takimi jak immersyjne pokazy, instalacje, rzeczywistość rozszerzona (AR) i wirtualna (VR), wideo 360° oraz wideo mapping, które wykorzystuje w teatrze, architekturze i w interaktywnych projektach.

Franco Cesare Zanetti ukończył studia z Projektowania Komunikacji na Politechnice w Mediolanie oraz Nowych Technologii Sztuki w Akademii Sztuk Pięknych Brera. Równolegle do nauki rozwijał zawodowe doświadczenia w świecie produkcji wideo, zajmując się filmowaniem i montażem. Później połączył te doświadczenia, tworząc animacje 2D i grafikę ruchomą oraz rozszerzył swoje badania w obszarze Multimedia Designu, projektując i tworząc immersywne i interaktywne instalacje wideo, mappingi, scenografię wideo, produkcje wideo 360° oraz doświadczenia w AR i VR. Eksperymentuje także integrując fizyczne elementy, takie jak malarstwo, druk czy rzeźba, z cyfrowymi, jak projekcje wideo czy AR.

Giulio Calegari to architekt oraz długoletni wykładowca na Akademii Sztuk Pięknych Brera, gdzie od wielu lat prowadzi kurs "Archetypy Wyobraźni". Od 1983 roku kieruje wyprawami archeologicznymi do Mali, Erytrei, Maroka i Togo dla Centro Studi Archeologia Africana (Centrum Studiów Archeologii Afrykańskiej) oraz Muzeum Historii Naturalnej w Mediolanie, gdzie jest kierownikiem Sekcji Palethnologii. Autor książek i licznych publikacji. Od końca lat 60. Spełnia się w sztuce, często wykorzystując swoje badania w dziedzinie antropologii jako inspirację do tworzenia artystycznych projektów.


**Wystawy:**

- [Dialoghi di Fumo](/wystawy/dialoghi-di-fumo)
- [Che ci facciamo qui?](/wystawy/che-ci-facciamo-qui)